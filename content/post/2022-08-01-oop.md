---
layout: post
title:  "Risposte ai questionari di OOP 2021/22"
description: "Siccome prometto che i commenti li leggo tutti, grosso modo li commento tutti."
date: "2022-08-01T19:25:30+02:00"
publishDate: "2021-08-01T19:25:30+02:00"
---

Per ogni corso, l'Università di Bologna richiede agli studenti di compilare dei questionari anonimi, i cui risultati sono poi visibili ai docenti.

Personalmente insisto sull'importanza di compilare (oltre allo spazio con le risposte sintetiche sul gradimento del corso) anche lo spazio con i commenti in testo libero,
visto che scoccio per scriverli, mi prendo la briga di leggerli e rispondere.
I commenti dovrebbero esserci tutti, tranne quelli con argomenti capiti meglio / peggio senza un chiaro contesto.

I commenti positivi sono raccolti in fondo,
le critiche ed i suggerimenti sono in cima, organizzati per macro-argomenti.
L'ordine in cui appaiono i commenti è quello delle schede del sistema UniBo,
fatta eccezione quando rispondo a multipli commenti con una sola risposta.

I commenti riferiti a colleghi o tutor non sono riportati
(ma mi assicuro di inoltrare sempre i secondi ai destinatari).

Il corso è stato svolto in didattica mista a causa del coronavirus.

## Organizzazione

> :left_speech_bubble: Data la mia esperienza io continuerei a mantenere la D.A.D. anche dopo il periodo COVID in quanto per diverse settimane sono
stato malato e grazie a questa modalitá sono riuscito a seguire ogni corso senza dover fare ricorso a appunti di altri studenti. Lo
ritengo un passo verso il futuro e non vedo il motivo di volerla togliere.

:arrow_right_hook: Beh, un motivo è che molti perdono motivazione a seguire
(tanto c'è la registrazione)
e finiscono poi col restare indietro.
Un altro è che ci costringe ad usare un sistema di ticketing per gestire le richieste,
che rende complicato e lento il fornire aiuto.
Vediamo: non è detto che non ne terremo in piedi delle parti.

> :left_speech_bubble: ho trovato 2 problemi: l'orario delle lezioni del laboratorio e il testo degli esercizi. penso che svolgere il laboratorio all inizio della
settimana sia troppo lontano dalle lezioni, secondo me sarebbe stato meglio farlo come ultima lezione della settimana in modo tale
da avere ancora in testa ciò che è stato detto a lezione e permettere a tutti di avere del tempo per finire gli esercizi (avendo il
laboratorio il martedì, o svolgo gli esercizi durante la lezione, oppure devo aspettare il weekend per farli perché durante la settimana
è torno sempre a casa tardi dall' università). 

:arrow_right_hook: Non c'è molto che si possa fare a riguardo, purtroppo, ma grazie del consiglio.

> :left_speech_bubble: "Scarsità" di ore dedicate a questo corso che portano ad avere un carico di studio maggiore per riuscire a comprendere argomenti
importanti molto profondi

:arrow_right_hook: I crediti sono quelli, e quindi le ore sono quelle.

> :left_speech_bubble: La difficoltà delle lezioni (e quindi anche degli esercizi da svolgere) cresce esponenzialmente. Questi rende più difficoltoso
l'apprendimento per chi parte da zero con la programmazione ad oggetti.

> :left_speech_bubble: Il corso è difficile e molto ampio, a mio parere si tende ad andare troppo veloci e il carico di studio risulta molto pesante

> :left_speech_bubble: Ad un certo punto il corso impenna di difficoltà ma ci può stare.
C'è molta differenza di difficoltà tra gli esempi visti a lezione e gli esercizi effettivi in laboratorio

> :left_speech_bubble: Ogni tanto è stato difficile stare al passo con il carico complessivo di studio.

> :left_speech_bubble: L'accelerazione troppo rapida da una settimana all'altra di complessità degli esercizi

> :left_speech_bubble: Dal laboratorio 5 si è complicato molto, faccio molta più fatica a seguire e eseguire gli esercizi. Inoltre la trattazione di git è stata
molto veloce per uno che non l'ha mai visto

> :left_speech_bubble: L'unico lato negativo che posso trovare è la mole di esercizi assegnati settimanalmente che, nonostante sia tarata per essere svolta
anche a casa, è comunque, a parer mio, importante.

> :left_speech_bubble: Più o meno ho sempre cercato di rimanere al passo con gli argomenti, ma spesso mi è risultato difficile e stressante

:arrow_right_hook: Tutto vero, e ve lo diciamo fin dalla prima lezione:
dal lab 5 si accelera molto velocemente.
A lezione vedete alcuni casi esemplificativi,
in laboratorio dovete sporcarvi un po' più le mani.
La quantità di esercizi è tarata per far sì che, a meno che non siate fenomeni, abbiate qualcosa su cui rimuginare a casa.

> :left_speech_bubble: Spiegazioni lunghe che tolgono tempo all'esercitazione in laboratorio

:arrow_right_hook: Sì, è vero, e d'altra parte, come detto sopra, queste sono le ore che abbiamo.

## Contenuti

> :left_speech_bubble: Nonostante il corso incoraggi lo studente a cercare da solo la soluzione al proprio problema avventurandosi nei sistemi complessi
che vengono affrontati, è probabile che un modo molto utile per aiutare lo studente in difficoltà sia pubblicare, insieme alle soluzioni
di codice, anche dei file text che indichino soluzioni per quanto riguarda compilazioni da riga di comando (ancora tediose per ora) o
eventuali esercizi di commit con Git. Il corso è strutturato molto bene nel complesso e anche in parecchi aspetti specifici e credo
che questo sia l'unico aspetto fisicamente migliorabile

:arrow_right_hook: Sarebbero tutti file molto, molto simili fra loro :smile: :
```
javac -d bin src/**/*.java
java -cp bin main.class.Name
```

Invece mi sembra ottimo il suggerimento di allegare qualche esempio di uso di git non banale.

> :left_speech_bubble:  Avevo difficoltà a avere motivazione a fare gli esercizi, erano un po' "noiosi", non intendo inutili. Avevo difficoltà a trovare "la voglia"
di farli. Nel corso di programmazione del primo anno, i professori usavano delle ricreazioni di giochi dove noi dovevamo scrivere
una funzione per renderlo funzionante, questo dava soddisfazione.

:arrow_right_hook: Interessante. Approccio che valuteremo.

> :left_speech_bubble: Per ora non è ancora un problema, ma potrei avere difficoltà a rimanere in pari con gli argomenti trattati, ad ogni lezione la mole di
argomenti sale significativamente in quanto bisogna ogni volta sapere la parte precedente

:arrow_right_hook: confermo, il corso è incrementale, tutto quello fatto in precedenza serve successivamente.
D'altronde non è che uno quando studia come fare il tetto della casa può dimenticare tutto di come si fan le fondamenta, altrimenti la casa non la fa.

> :left_speech_bubble: Sono rimasto molto soddisfatto delle ore dedicate all'insegnamento di git.

:arrow_right_hook: ottimo :rocket:

## Erogazione

> :left_speech_bubble: Problemi ad offrire aiuti se il laboratorio veniva svolto online, il prof lascia di solito la classe un'ora prima: rimane quindi spesso un
solo tutor presente a dare aiuti e correzioni ai ragazzi sia in laboratorio che da casa. 

> :left_speech_bubble: Consiglio magari al prof di restare presente fino a fine lezione per poter così meglio aiutare tutti i ragazzi presenti al laboratorio. 

> :left_speech_bubble: Avrei apprezzato se il tempo di permanenza del professore in aula durante il laboratorio fosse stato maggiore, in quanto a volte è
difficile farsi correggere gli esercizi, soprattutto se l'affluenza è alta. Nonostante ciò, ho decisamente gradito l'impostazione del
corso e la qualità della didattica.

> :left_speech_bubble: Si potrebbero inserire più tutor o avere più lezioni di laboratorio in modo da suddividere gli studenti in gruppi più piccoli, così da
gestirli meglio

> :left_speech_bubble: Non sono mai riuscito a farmi correggere gli esercizi dal prof. o dal tutor (online) per mancanza di tempo (finiva sempre la lezione

:arrow_right_hook: Il numero di ore da coprire non è arbitrario:
è inevitabile che lasci il laboratorio un'ora prima.
Non abbiamo purtroppo nemmeno margine per avere più tutor e più ore,
però ci sono i ricevimenti, che nessuno ha sfruttato.
L'erogazione mista dei laboratori è un po' problematica,
vedremo come affrontare la cosa.

> :left_speech_bubble: Un problema è dato dai controlli del codice in laboratorio. Il sistema di ticketing di per sé è buono ma difficilmente sono riuscito a
farmi controllare una buona parte del codice in laboratorio. Non c'è molto che si possa fare a riguardo essendo questo un limite che
prescinde dagli sforzi dei professori che sono comunque molto attivi (si pensi anche al forum dove è comunque possibile chiedere
qualsiasi cosa anche riguardo il codice degli esercizi in laboratorio), ma vale la pena evidenziare che a volte esistono difficoltà
correlate a questo, negli studenti che hanno basi meno approfondite della materia

> :left_speech_bubble: Il corso permette di provare le conoscenze teoriche acquisite mettendosi in gioco...
spesso forse fin troppo duramente, il supporto dei docenti c'è ma, probabilmente essendo tanti studenti da seguire, risulta
insufficiente se si è in difficoltà seria

> :left_speech_bubble: Credo che il sistema di aiuto sia ottimo però dato l'alto numero di studenti è difficile essere seguiti (ovviamente) in maniera puntuale.
Capisco il problema, però è capitato troppo spesso che, nonostante abbia studiato gli argomenti delle lezioni e ascoltato la parte
teorica di laboratorio, rimanessi indietro e non riuscissi ad andare avanti

> :left_speech_bubble: La correzione degli esercizi da parte dei docenti in laboratorio non risulta efficiente (mi riferisco alla modalità via teams usata
quest'anno) a causa dell'interminabile lista di richieste via teams.
La maggior parte delle volte non sono riuscito ad avere la correzione e quindi capire i possibili errori commessi.

> :left_speech_bubble: purtroppo la correzione non è così frequente, per la grande richiesta di correzioni.

> :left_speech_bubble: Difficile coordinarsi per la correzione degli esercizi in laboratorio.

> :left_speech_bubble: Non sono riuscito a farmi correggere gli esercizi in laboratorio, e come me anche altri miei amici. È necessaria una procedura di
controllo degli esercizi svolti in laboratorio più efficace. Anche riportare da qualche parte gli errori più comuni sarebbe una buona
idea.

> :left_speech_bubble: Essendo in tanti facevo fatica a chiamare il prof per chiarimenti poiché per me interpretare le consegne scritte è più difficile piuttosto
che ascoltarle a voce

> :left_speech_bubble: tempi attesa richiesta aiuto a volte elevati

> :left_speech_bubble: L’ uso della piattaforma teams per gestire le richieste di aiuto/correzioni non mi è sembrata molto utile in quanto allungava di molto i
tempi di attesa e (per il mio account) non è mai stata attivata a seguito di problemi con l’applicazione.

> :left_speech_bubble: Lo strumento di assistenza certe volte non funziona, perciò talvolta è difficile avvisare il professore di qualche domanda.

:arrow_right_hook: In effetti il sistema di ticketing è men che subottimo.
Purtroppo Teams non è fatto per quello e non abbiamo trovato strumenti migliori.
Speriamo che il ritorno in presenza aiuti.

> :left_speech_bubble: Per la parte di laboratorio suggerirei di dare agli studenti un esercizio in meno (4 invece di 5) e magari dedicare mezz'ora o un'ora
per svolgere o rivedere l'esercizio più complicato (anche per capire se il ragionamento usato per gli esercizi è giusto o meno)

> :left_speech_bubble: sarebbe bello poter fare degli esercizi insieme al professore per poter capire meglio come muoversi.

:arrow_right_hook: preferiamo l'approccio corrente:
ci si prova, e quando ci si blocca o si finisce si chiede aiuto o si fa una retrospettiva.
Osservare il ragionamento di un docente non è formativo quanto sbattersi da soli,
arrivare comunque alla soluzione,
e vedere come si sarebbe potuto far di meglio.

> :left_speech_bubble: Un altro punto a sfavore è la presentazione delle correzioni che sin dal primo laboratorio sono irraggiungibili (come design) per
gente che ha appena imparato a programmare

:arrow_right_hook: Dissento: è giusto che fin da subito vi si mostri l'eccellenza tecnica.
È *normalissimo*, e vi viene detto, che la soluzione cui arrivate non sia al livello di quella prodotta dai docenti.
È giusto quindi che vi si mostri il meglio che riusciamo a fare, così che possiate maturare coscienza di quali sono gli aspetti su cui avete margine per migliorare.

> :left_speech_bubble: Per quanto le spiegazioni siano molto chiare ed esaustive, qualche volta vengono svolte con un'improvvisa celerità che, pur
essendo in grado di stare al passo, potrebbe mettere in leggera difficoltà

> :left_speech_bubble: Alcuni argomenti potevano essere spiegati un po' più lentamente, per esempio Git (soprattutto per chi non lo ha mai usato prima di
questo corso è parso un po' complicato inizialmente)

> :left_speech_bubble: Alcune feature di git sono state affrontate molto velocemente e non viste tramite esempi, perciò non ho compreso attentamente il
relativo funzionamento.

> :left_speech_bubble: Durante il corso vengono spiegati argomenti interessanti ed utili, oltre che per la preparazione del progetto finale, anche per una
conoscenza personale futura. Come già detto, questi argomenti vengono liquidati in modo molto frettoloso senza il dovuto
approfondimento.

> :left_speech_bubble: Il professore espone in maniera troppo rapida gli argomenti,

> :left_speech_bubble: A tratti durante la spiegazione (specialmente di git) il docente va veloce

> :left_speech_bubble: il professore spiega troppo velocemente, a volte è difficile stargli dietro

> :left_speech_bubble: In alcune occasioni, dato il ritmo veloce della lezione, ho faticato a tenere il segno.

> :left_speech_bubble: Il professore svolge le esercitazioni molto velocemente

> :left_speech_bubble: forse, è stato troppo veloce nella spiegazione dei comandi con github, oppure dava determinati comandi come perscontati

:arrow_right_hook: Purtroppo ragazzi questo è un po' un problema cronico.
Ci sono relativamente poche ore, e ci sono molti argomenti.
Forse il version control vi andrebbe spiegato subito, al primo anno, e non in programmazione.
Ma purtroppo al momento siamo messi così.

> :left_speech_bubble: alcune volte si da per scontato l'utilizzo di software o di sistemi operativi dei quali non si è mai spiegato nulla

> :left_speech_bubble: pur non essendo spiegati comunque nel tempo si riesce ad ogni modo ad adattarsi a qualsiasi software o sistema operativo non
spiegato in quanto semplice e/o intuitivo

:arrow_right_hook: Sarebbe stato bello sapere quale software viene dato per scontato :smile:
Il sistema operativo praticamente non lo usiamo, usiamo un terminale bash/zsh del quale vi do una cheatsheet al primo lab.

> :left_speech_bubble: Le lezioni registrate permettono di rivedere la lezione appena arrivati a casa o nei giorni successivi, questo aiuta molto in caso di
dubbi di poco conto

:arrow_right_hook: Valuteremo se mantenerle.

> :left_speech_bubble: a volte non sono rispettate le pause che ritengo necessarie per mantenere l' attenzione alta

:arrow_right_hook: dopo la lezione iniziale il laboratorio è *sempre* in pausa,
nel senso che quando volete fate una pausa.
Più flessibile di così...

## Materiale

> :left_speech_bubble: Slide abbastanza chiare (non
tutte)

> :left_speech_bubble: Certe slide (come quelle di GitHub) non sono
chiarissime se viste da sole senza ascolto della registrazione

> :left_speech_bubble: argomenti spiegati superficialmente nei lucidi forniti

> :left_speech_bubble: materiale didattico ben fatto

:arrow_right_hook: Le slide sono fatte per *supportare* la lezione, che va seguita.
Poi possono essere riusate per recuperare alcuni pezzi,
ma da sole non sono fatte per sostituire il docente.

> :left_speech_bubble: Non sono inoltre sicuro se esista un metodo per stabilire se
l'esercizio che ho svolto è corretto se non la correzione diretta con il prof (o una singola soluzione presente offerta dai prof): sarebbe
carino anche se faticoso elaborare un sistema automatizzato per la correzione

:arrow_right_hook: Il giorno in cui sapremo fare un software che dà consigli a livello di design di soluzioni,
saremo tutti disoccupati :smile:

Vi serve in effetti la correzione del docente, che è il motivo per cui ci sono i docenti in aula a correggere.
Spesso vi mettiamo dei test, quelli servono a vedere se "funziona", ma non correggono il design.

> :left_speech_bubble: Gli
esercizi sono generalmente buoni per capire cosa fare, ma a volte certe consegne non sono chiarissime (forse questo il motivo per
cui esercizi riguardanti throw non mi sono risultati chiari inizialmente). 

>  Un'altra cosa è quella di dare esercizi più chiari, non dico che tutti fossero
poco chiari, ma direi che il 5% del totale avesse un testo ambiguo o poco chiaro.

> :left_speech_bubble: Forse la cosa che mi è risultata più difficile è stat il capire le consegne degli esercizi. Non è sempre facile entrare in esercizi/progetti
altrui e, dato che quando non finivo tutti gli esercizi in laboratorio i restanti li svolgevo a casa, a volte impiegavo un pò di tempo per
questo.

> :left_speech_bubble: A volte la consegna degli esercizi risulta confusa e difficile da comprendere

> :left_speech_bubble: I testi di alcuni esercizi sono poco chiari.

> :left_speech_bubble: invece per quanto riguarda il testo degli esercizi, l ho trovato estremamente sintetico, e
visto che il codice fornito non è sempre facilmente comprensibile dei dettagli aggiuntivi farebbero comodo.

:arrow_right_hook: Se ci segnalate le consegne poco chiare, le sistemiamo.

> :left_speech_bubble: Un consiglio che posso dare ai prof è di mettere nelle esercitazioni del laboratorio esercizi in cui sia presente solo il testo del
problema e successivamente noi studenti risolviamo l'esercitazione a modo nostro ( poi ovviamente rilascerete la vostra soluzione
in modo da confrontare e correggere eventuali errori ).

> :left_speech_bubble: Consegne degli esercizi non sempre molto chiare, spiegazioni in qualche caso fatte un po' troppo velocemente e difficili da star
dietro

>  :left_speech_bubble: Inoltre sarebbe bello avere qualche esercizio da implementare da zero.

:arrow_right_hook: Ce ne sono diversi, a partire dal lab 5.

> :left_speech_bubble: Non ho riscontrato particolari problemi, se non qualche difficoltà a comprendere la consegna di alcuni esercizi di laboratorio (per
esempio collections2 nel lab06).

:arrow_right_hook: grazie della segnalazione.
La consegna è stata migliorata.

> :left_speech_bubble: Gli esercizi di java, sono complessi al punto giusto ti fanno ragionare e imparare su gli argomenti spiegati a lezione

> :left_speech_bubble: Esercizi completi per far capire i nuovi argomenti passo per passo

> :left_speech_bubble: Materiale didattico completo e chiaro.

:arrow_right_hook: :rocket:

> :left_speech_bubble: Gli esercizi sono difficili, sarebbe utile un maggior aiuto dal tutor/docente

:arrow_right_hook: ma ha provato a chiamarci?

## Infrastrutture

> :left_speech_bubble: I computer in labooratorio non sempre funzionano (per esempio nella mia fila appena un cavo si muove tutta la fila di monitor si
spegne).

:arrow_right_hook: quando succede, lo dite a me ed io informo i tecnici

> :left_speech_bubble: difficoltà a gestire il corso con i computer di laboratorio i quali utilizzano il sistema operativo Finestre mentre nel corso si utilizza
Linux

:arrow_right_hook: Il corso è fruibile indipendentemente dal sistema operativo.
Poi sì, io Viroli, e Casadei usiamo tutti Linux.
Ma il terminal bash/zsh c'è anche nei PC del lab,
l'IDE che usiamo gira su tutte le piattaforme,
vi spieghiamo la programmazione multipiattaforma,
quindi dovreste riuscire bene anche con Windows.

By the way, ho provato in passato a chiedere un dual boot, ma non è fattibile banalmente secondo il parere dei tecnici.

## Commenti positivi

> :left_speech_bubble: Il corso stimola altamente le persone ad imparare la materia. Personalmente, penso che il programmatore abbia la parte di
preparazione e la parte più "curiosa", che cerca di conoscere più cose (anche esterne al corso) e risolversi i problemi ricercando ed
ingegnandosi. Per diversi motivi (sia voluti che non) questa curiosità che porta lo sviluppatore più in alto viene stimolata e
riconosciuta come fondamentale, molto più che negli altri corsi.

> :left_speech_bubble: Abbiamo un forum in cui é possibile esporre ogni dubbio / problema a cui i prof rispondono cercando di aiutarci. Il corso é molto
interessante e i prof ci spronano a fare sempre di piú e ad innamorarci della materia.

> :left_speech_bubble: Prima del laboratorio faccio fatica a comprendere bene l'utilizzo delle varie novitá studiate a lezione, ma dopo il laboratorio mi é tutto
piú chiaro.

> :left_speech_bubble: Il prof ha un tono/voce stimolante che mi tiene interessato alla lezione.

> :left_speech_bubble: Materia molto molto interessante, il prof è sempre riuscito a stimolare la mia attenzione, sempre molto chiaro nello spiegare.

> :left_speech_bubble: il prof è veramente molto bravo, sa spiegare in maniera ottima. Ottimo prof ed ottima persona!!!!!!

> :left_speech_bubble: Ho apprezzato la grande chiarezza espositiva e gli esercizi guidati per imparare ad utilizzare Git. Inoltre, il professore è sempre
reperibile per chiarimenti (anche sul forum) ed è in particolare molto utile la sua correzione degli esercizi in laboratorio.

> :left_speech_bubble: Un grande aspetto positivo è sicuramentre il modo in cui si viene seguiti in laboratorio sia dal prof che dal tutor. E' sicuramente un
corso fondamentale ed essere seguiti bene soprattuto nella parte pratica è un grande pro.

> :left_speech_bubble: La possibilità di mettere in pratica tutto quello appreso precedentemente a lezione, rispetto a quando facevo a distanza trovo il tutto
molto più chiaro e stimolante

> :left_speech_bubble: Corso molto interessante e ben gestito da parte di tutti i docenti e tutor. In particolare a lato laboratorio gli esercizi sono fatti in
maniera tale da consentire di mettere in pratica quanto fatto nell'arco della settimana successiva. Per quanto riguarda il professor
Pianini, sebbene mi sia sembrato leggermente frettoloso nel trattare qualche argomento, trovo che sia un buonissimo insegnante:
sempre disponibile a rispiegare ulteriormente in caso di dubbi e molto stimolante dal punto di vista didattico

> :left_speech_bubble: Corso molto pratico, necessario per imparare un nuovo linguaggio di programmazione

> :left_speech_bubble: Docente chiaro e disponibile

> :left_speech_bubble: I professori e i tutor sono sempre molto disponibili per spiegare i concetti non chiari e i dubbi riscontrati

> :left_speech_bubble: In generale il programma è stato spiegato e capito molto bene

> :left_speech_bubble: Vi ringrazio molto per essere stati pazienti con i vari dubbi (anche schiocchi) che sono usciti durante lezione e durante lo
svolgimento degli esercizi :)

> :left_speech_bubble: Un aspetto positivo è sicuramente il forum, il quale è uno strumento molto utile al fine di capire al meglio il corso.

> :left_speech_bubble: molto coinvolgente, riesce a dare un contesto applicativo ad ogni argomento affrontato

> :left_speech_bubble: Il laboratorio è un aspetto fondamentale per l'apprendimento di questa materia, inoltre, risulta molto interessante e coinvolgente
svolgere gli esercizi assegnati

> :left_speech_bubble: Professore molto disponibile e professionale. Stimola molto vari aspetti della scrittura del codice e discipline di programmazione,
che risultano molto interessanti ed essenziali per il nostro futuro.

> :left_speech_bubble: Buona spiegazione degli argomenti trattati a lezione, esercizi pertinenti agli argomenti studiati e utili all'apprendimento della materia

> :left_speech_bubble: Spiegazioni buone per la compressione della materia, disponibilità per dubbi durante e fuori le lezioni.

> :left_speech_bubble: E' di aiuto per fare pratica nell'utilizzo di Java e altri strumenti e i professori sono disponibili a rispondere a domande durante lo
svolgimento delle esercitazioni.

> :left_speech_bubble: Il professore è molto bravo e stimolante, la materia è bella

> :left_speech_bubble: Il corso, nel suo complesso, è ottimo, l'insegnante di laboratorio ed i tutor espongono in modo chiaro gli argomenti e sono disponibili
per qualsiasi aiuto in caso di difficoltà.

> :left_speech_bubble: Spiega bene l'importanza pratica delle cose viste a lezione

> :left_speech_bubble: Ottima la divisione in giornate, è molto utile avere le lezioni di laboratorio concentrate in un giorno solo piuttosto che divise in due
mezze giornate

> :left_speech_bubble: DIVERTENTE

> :left_speech_bubble: mi è piaciuto il corso, è stato svolto in maniera professionale.

> :left_speech_bubble: Un corso molto attento verso i studenti, si puo chiarire i dubbi in qualsiasi momento e il docente spiega bene gli argomenti.

> :left_speech_bubble: Insegnamento spedito e conciso

> :left_speech_bubble: Gli insegnanti sono molto bravi e sopratutto quando c'é bisogno di chiarimenti sono sempre disponibili a rispiegarti l'argomento/la
domanda richiesta

> :left_speech_bubble: il docente è disponibile

> :left_speech_bubble: Spiegazioni ben comprensibili

> :left_speech_bubble: il professore è disponibile a chiarimenti ed elucubrazioni su argomenti meno chiari

> :left_speech_bubble: Grande predisposizione da parte dell'insegnante alla comunicazione con gli alunni.

> :left_speech_bubble: Le spiegazioni coinvolgenti e chiare

> :left_speech_bubble: Prof lei è un mito
Da un suo fan

> :left_speech_bubble: molto stimolante

> :left_speech_bubble: disponibilità del docente

> :left_speech_bubble: il docente è disponibile per chiarimenti a lezione

> :left_speech_bubble: La chiarezza in cui sono esposti gli argomenti

> :left_speech_bubble: Insegnanti preparati e disponibili

> :left_speech_bubble: Abbiamo un forum in cui é possibile esporre ogni dubbio / problema a cui i prof rispondono cercando di aiutarci. Il corso é molto
interessante e i prof ci spronano a fare sempre di piú e ad innamorarci della materia.

> :left_speech_bubble: Il prof è molto disponibile (soprattutto tramite il forum) per offrire aiuti e consigli su aspetti non chiari.

:arrow_right_hook: Non ho molto da rispondere qui, ringrazio Per le belle parole che fanno molto piacere.
